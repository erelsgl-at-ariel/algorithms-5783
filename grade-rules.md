<div dir='rtl' lang='he'>

אלגוריתמים כלכליים - מטלות וציונים
=====================================

מטרה
----
בעיניי, אחת מזכויות הסטודנטים היא לקבל מטלות בכל שבוע, כדי להבין ולתרגל את החומר הנלמד. כשהייתי סטודנט ולא קיבלתי מספיק מטלות, הרגשתי שאני לא מקבל תמורה מלאה לכספי.

לכן אשתדל (בלי נדר) לתת מטלה בכל שבוע, סה"כ 12 מטלות. בכל מטלה יהיו מספר שאלות, יש לפתור שאלה אחת.   זמן עבודה משוער: 4-5 שעות בשבוע, כולל חזרה על החומר.


חישוב הציון
------------

הציון בקורס מתבסס על צבירת נקודות באופן הבא:

-   **בחינה סופית**:
בבחינה הסופית אפשר לצבור עד **88** נקודות.

-  **מטלות שבועיות (חובה)**:
פתרון נכון של המטלה השבועית מזכה בנקודה
 **1**. 
 פתרון באיחור לא מזכה בנקודות, כי הפתרונות מוצגים בהרצאות.

יש לפתור את המטלה באופן עצמאי.

* מותר להתייעץ עם סטודנטים אחרים או לחפש מידע באינטרנט;
אסור להעתיק קטעים שלמים מסטודנטים אחרים או מהאינטרנט.
* יש לדווח על כל עזרה שקיבלתם, מסטודנטים אחרים או מהאינטרנט, בהתאם ל[תקנון היושר של המחלקה](https://www.ariel.ac.il/wp/cs/wp-content/uploads/sites/88/2020/08/Guidelines-for-Academic-Integrity.pdf).

שימו לב: סטודנטים שלא הגישו את המטלות בזמן (ולא זכו בנקודות), עדיין חייבים לפתור ולהגיש את כל המטלות עד ליום הבחינה.
כלל זה נועד לטובתכם, כיוון שהשאלות בבחינה יהיו דומות למטלות.

- **הצגה בהרצאה (רשות)**:
בכל הרצאה ייבחרו הפתרונות הטובים והמקוריים ביותר, ומחבריהם יוזמנו להציג את הפתרונות לפני הכיתה
בתחילת ההרצאה הבאה.
  הצגה מוצלחת תזכה את המציג/ה ב-**3** נקודות.

- **הצגת נושא מתקדם (רשות)**:
סטודנטים מצטיינים יוכלו ללמוד ולהציג נושא מתקדם, הקשור לתוכן הקורס, בהרצאה האחרונה.
הצגת נושא מתקדם מזכה ב-20 נקודות.

</div>
